<h5>Denne testen bruker DNSCheck</h5>
<p>
DNSCheck er et program som var designet for å bistå folk i å teste, måle
og forhåpentligvis forstå hvordan domenenavnsystem (DNS), henger sammen.
DNSCheck ble opprinnelig laget for .SE (The Internet Infrastructure
Foundation), og kildekoden til programmet er tilgjengelig <a
href="https://github.com/dotse/dnscheck/">på «Github»</a>.
</p>
Når et domene (eller sone) blir gitt til DNSCheck vil programmet
undersøke domenets generelle helse ved å traversere DNS fra rot (.) til
TLD (toppnivådomenet, som f.eks. .SE) til eventuelt navnetjenerene som
holder informasjonen om det spesifikke domenet (som iis.se). DNSCheck
utfører i tillegg en del andre tester, som for eksempel kontrollering av
DNSSEC-signaturer og sjekking av at de oppgitte IP-adressene er gyldige.</p>
<h5>Om domain name system, DNS</h5>
<p>Domain name system (heretter DNS) kan kalles Internettets telefonbok.
Systemet gjør det mulig å oversette lesbare navn på websider (som
www.iis.se) til de mer uforståelige IP-adressene som datamaskinene
trenger for å kommunisere med hverandre (i dette tilfellet
212.247.7.229).</p><p>I tillegg til å la deg surfe på Internett uten å
måtte huske på IP-adresser sørger også DNS for at e-posten din kommer
frem. Med andre ord, et stabilt DNS er nødvendig for at de fleste
bedrifter skal kunne fungere, og arbeide effektivt.
